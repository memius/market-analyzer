Produktet, Business News Analyzer, er en webapp som automatisk leser
nyhetsartikler om selskaper, og forteller hvilke artikler som er
positive og negative for aksjekursen. Kjøp/salg-konklusjonen overlates
til kunden selv.

Teknologien bak er ren statistikk analyse. Det er ingen faktisk
forståelse av teksten i artiklene. På fagspråket kalles dette
sentiment analysis, eller stemningsanalyse, og er en velkjent
teknologi.

Markedet er i første omgang hobbyspekulanter som handler på
amerikanske børser, og som er villige til å bruke noen få dollar i
måneden for å abonnere på en portefølje med selskapsanalyser.

Systemet trenger tilbakemeldinger i form av korreksjoner fra kundene
for å opprettholde nøyaktigheten. Det vil si at webappen i
utgangspunktet bør være gratis, og tilby ekstratjenester som
porteføljer, fravær av reklame, samt mer avanserte analyser, mot
betaling.

Kundene bruker webappen ved å gå til websiden i nettleseren sin, eller
på sikt å installere en mobilapp. Mobilappen er ikke
utviklet. Webappen er oppe og går, men trenger en del forandringer før
den kan lanseres.

For å komme i mål med dette prosjektet trenger jeg å kunne lønne meg
selv i seks måneder til, eller mer. Jeg er alene om prosjektet, og har
ingen andre utgifter.
